---
title: Előadok a HWSW Mobile! konferencián
subtitle: 3 év alatt csak elfelejtették már az előzőt, nem?
date: 2016-11-02
tags: hwsw mobile!, előadás
header-img: img/mic.jpg 
---

November 23-án délután 20 perc erejéig szórakoztathatom a nagyérdeműt az idei HWSW Mobile! konferencián, mégpedig a [fintech szekcióban](http://rendezveny.hwsw.hu/mobile/4#room-3).

## De mit keresek én a fintech szekcióban?

Elsőre jó ötletnek tűnt, elnézve az előadók meg a témák listáját már elbizonytalanodtam. Kizárt, hogy nagyon sok meghökkentő okosságot tudnék én ebben a témában felvonultatni, inkább tanulni megyek oda. (Igyekszem azért hülyét csinálni magamból az előadás címével jó előre.)

![hwsw előadás](/img/posts/Screenshot 2016-11-03 18.49.08.png)

A konferencia [teljes programja itt](http://rendezveny.hwsw.hu/mobile/4).

Leginkább arról szeretnék majd lamentálni, hogy az itthon főként fizetési megoldások körül pezsgő fintech-láz a befektetések és tőzsde világában mit jelent (szerintem), és hogyan üthetik ki a nyeregből a hozzánk hasonló, azért nem teljesen ósdi, de sok tekintetben mégis amolyan _régivágású_ szereplőket. Vagy kiüthetik-e egyáltalán. (Vagy létezik-e egyáltalán a nyereg.)

2013-ban voltam már HWSW Mobile!-on szövegelni, az akkori slide-jaim közül ez a kedvencem:

<iframe src="//www.slideshare.net/slideshow/embed_code/key/21z5FNeGsqJlZ4?startSlide=3" width="595" height="485" frameborder="0" marginwidth="0" marginheight="0" scrolling="no" style="border:1px solid #CCC; border-width:1px; margin-bottom:5px; max-width: 100%;" allowfullscreen> </iframe> <div style="margin-bottom:5px"> <strong> <a href="//www.slideshare.net/doktor_justice/appmobile2013-somi" title="Mobilsztori 2.0 - App!mobile 2013" target="_blank">Mobilsztori 2.0 - App!mobile 2013</a> </strong> from <strong><a target="_blank" href="//www.slideshare.net/doktor_justice">András Somi, CIIA</a></strong> </div>