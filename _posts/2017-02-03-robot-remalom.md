---
title: Rémálmaink robotjai köztünk járnak
subtitle: Nem az ártalmatlan pénzügyi robotokról van szó
date: 2017-02-03
header-img: img/drone.jpg
---

A Boston Dynamics legújabb bemutatója (a végén a kerekes a legdurvább):

<iframe width="640" height="360" src="https://www.youtube.com/embed/-h5qpXO3isM?rel=0" frameborder="0" allowfullscreen> </iframe>

Rögtön a [Robopocalypse](https://www.amazon.com/Robopocalypse-Contemporaries-Daniel-H-Wilson/dp/0307740803) jutott eszembe, amit még tavaly év végén olvastam. Nagyjából ilyennek írja le az emberiség kiirtására törő robotokat (vagy legalábbis én ilyennek képzeltem őket).

A könyv az ajánlók szuperlatívuszainak szerintem nem ér a közelébe, de nem is rossz kikapcsolódás. Leginkább egy új World War Z, csak zombik helyett robotapokalipszisre áthangolva, hasonlóan emléktöredékekből álló, naplószerű történetvezetéssel. A hangulata pedig arra pont jó, hogy egy picit más szemmel nézzem az ilyen sztorikat az elmúlt egy-két hónapban.

>Not far into our future, the dazzling technology that runs our world turns against us. Controlled by a childlike — yet massively powerful — artificial intelligence known as Archos, the global network of machines on which our world has grown dependent suddenly becomes an implacable, deadly foe. <br>
[Robopocalypse (Amazon)](https://www.amazon.com/Robopocalypse-Contemporaries-Daniel-H-Wilson/dp/0307740803)

### Emberi nyelven beszélő robot

Hasonlóan hátborzongató élmény (a szintén a Google-höz tartozó) DeepMind Technologies emberi hangokat előállító számítógépes modellje. A technológia lényege, hogy nem előre felvett emberi hangfoszlányok sorbarendezésével állít elő értelmes beszédet, hanem közvetlenül magukat a "nyers" a hanghullámokat modellezi bonyolult _neurális hálók_ (meg gondolom gálánsan adagolt számítási kapacitás) segítségével.

Az eredmény tényleg lenyűgöző, teljesen emberi. Érdemes meghallgatni a [a DeepMind oldalán lévő hangmintákat](https://deepmind.com/blog/wavenet-generative-model-raw-audio/), angolul, kínaiul, változatos férfi és női hangokon "olvas fel" a robot. (A fentebb említett Archos amúgy emberi nyelven, ráadásul gyerekhangon telefonálgat mindenféle szereplőnek a könyvben, mielőtt megpróbálja kiírtani az emberiséget).

Még a lélegzetvételeket is hallhatóvá teszi a modell, de a legsúlyosabb eredmény abból jött ki, amikor értelmes emberi szöveg nélkül "edzették" a modellt. Konkrétan halandzsázik.

>If we train the network without the text sequence, it still generates speech, but now it has to make up what to say. As you can hear from the samples below, this results in a kind of babbling, where real words are interspersed with made-up word-like sounds:... <br>
[WaveNet: A Generative Model for Raw Audio](https://deepmind.com/blog/wavenet-generative-model-raw-audio/)

Szóval nagyon sokáig nem kell keresgélni az inspirációt, ha az ember épp rá akarna parázni egy közelgő robotapokalipszisre.
